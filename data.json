{
  "poets": [
    {
      "poet_name": "Turgut Uyar",
      "poet_id": "0"
    },
    {
      "poet_name": "Cemal Süreya",
      "poet_id": "1"
    },
    {
      "poet_name": "Sabahattin Ali",
      "poet_id": "2"
    },
    {
      "poet_name": "Nazım Hikmet",
      "poet_id": "3"
    },
    {
      "poet_name": "Orhan Veli Kanık",
      "poet_id": "4"
    },
    {
      "poet_name": "Yahya Kemal Beyatlı",
      "poet_id": "5"
    },
    {
      "poet_name": "Ahmet Arif",
      "poet_id": "6"
    },
    {
      "poet_name": "Özdemir Asaf",
      "poet_id": "7"
    },
    {
      "poet_name": "Behçet Necatigil",
      "poet_id": "8"
    }

  ],

  "poems": [
    {
      "poem_title": "Göğe bakma durağı",
      "poem_text": "İkimiz birden sevinebiliriz göğe bakalım\nŞu kaçamak ışıklardan şu şeker kamışlarından\nBebe dişlerinden güneşlerden yaban otlarından\nDurmadan harcadığım şu gözlerimi al kurtar\nŞu aranıp duran korkak ellerimi tut\nBu evleri atla bu evleri de bunları da\nGöğe bakalım\n\nFalanca durağa şimdi geliriz göğe bakalım\nİnecek var deriz otobüs durur ineriz\nBu karanlık böyle iyi afferin Tanrıya\nHerkes uyusun iyi oluyor hoşlanıyorum\nHırsızlar polisler açlar toklar uyusun\nHerkes uyusun bir seni uyutmam bir de ben uyumam\nHerkes yokken biz oluruz biz uyumayalım\nNasıl olsa sarhoşuz nasıl olsa öpüşürüz sokaklarda\nBeni bırak göğe bakalım\n\nSenin bu ellerinde ne var bilmiyorum göğe bakalım\nTuttukça güçleniyorum kalabalık oluyorum\nBu senin eski zaman gözlerin yalnız gibi ağaçlar gibi\nSularım ısınsın diye bakıyorum ısınıyor\nSeni aldım bu sunturlu yere getirdim\nSayısız penceren vardı bir bir kapattım\nBana dönesin diye bir bir kapattım\nŞimdi otobüs gelir biner gideriz\nDönmiyeceğimiz bir yer beğen başka türlüsü güç\nBir ellerin bir ellerim yeter belliyelim yetsin\nSeni aldım bana ayırdım durma kendini hatırlat\nDurma kendini hatırlat.",
      "poem_id": "0",
      "poet_id": "0"
    },
    {
      "poem_title": "Geyikli Gece",
      "poem_text": "Halbuki korkulacak hiçbir şey yoktu ortalıkta\nHer şey naylondandı o kadar\nVe ölünce beş on bin birden ölüyorduk güneşe karşı.\nAma geyikli geceyi bulmadan önce\nHepimiz çocuklar gibi korkuyorduk\n\nGeyikli geceyi hep bilmelisiniz\nYeşil ve yabani uzak ormanlarda\nGüneşin asfalt sonlarında batmasıyla ağırdan\nHepimizi vakitten kurtaracak\n               Bir yandan, toprağı sürdük\n               Bir yandan kaybolduk\n               Gladyatörlerden ve dişlilerden\n               Ve büyük şehirlerden\n               Gizleyerek yahut döğüşerek\nGeyikli geceyi kurtardık\n\nEvet kimsesizdik ama umudumuz vardı\nÜç ev görsek bir şehir sanıyorduk\nÜç güvercin görsek Meksika geliyordu aklımıza\nCaddelerde gezmekten hoşlanıyorduk akşamları\nKadınların kocalarını aramasını seviyorduk\nSonra şarap içiyorduk kırmızı yahut beyaz\nBilir bilmez geyikli gece yüzünden\n\n               Geyikli gecenin arkası ağaç\n               Ayağının suya değdiği yerde bir gökyüzü\n               Çatal boynuzlarında soğuk ayışığı\n\nİster istemez aşkları hatırlatır\nEskiden güzel kadınlar ve aşklar olmuş\nŞimdi de var biliyorum\nBir seviniyorum düşündükçe bilseniz\nDağlarda geyikli gecelerin en güzeli\n\nHiçbir şey umurumda değil diyorum\nAşktan ve umuttan başka\nBir anda üç kadeh ve üç yeni şarkı\nBelleğimde tüylü tüylü geyikli gece duruyor.\n\nBiliyorum gemiler götüremez\nNeonlar ve teoriler ışıtamaz yanını yöresini\nÖrneğin Manastırda oturur içerdik iki kişi\nYa da yatakta sevişirdik bir kadın bir erkek\nÖpüşlerimiz gitgide ısınırdı\nKoltukaltlarımız gitgide tatlı gelirdi\nGeyikli gecenin karanlığında\n\nAldatıldığımız önemli değildi yoksa\nHerkesin unuttuğunu biz hatırlamasak\nGümüş semaverleri ve eski şeyleri\nSalt yadsımak için sevmiyorduk\nKötüydük de ondan mı diyeceksiniz\nNe iyiydik ne kötüydük\nDurumumuz başta ve sonda ayrı ayrıysa\nBaşta ve sonda ayrı olduğumuzdandı\n\nAma ne varsa geyikli gecede idi\nBir bilseniz avuçlarmız terlerdi heyecandan\nBir bakıyorduk akşam oluyordu kaldırımlarda\nKesme avizelerde ve çıplak kadın omuzlarında\nBüyük otellerin önünde garipsiyorduk\nÇaresizliğimiz böylesine kolaydı işte\nHüznümüzü büyük şeylerden sanırsanız yanılırsınız\nÖrneğin üç bardak şarap içsek kurtulurduk\nYahut bir adam bıçaklasak\nYahut sokaklara tükürsek\nAma en iyisi çeker giderdik\nGider geyikli gecede uyurduk\n\n               Geyiğin gözleri pırıl pırıl gecede\n               İmdat ateşleri gibi ürkek telaşlı\n               Sultan hançerIeri gibi ayışığında\n               Bir yanında üstüste üstüste kayalar\n               Öbür yanında ben\n\nAma siz zavallısınız ben de zavallıyım\nEskimiş şeylerle avunamıyoruz\nDomino taşları ve soğuk ikindiler\nÇiçekli elbiseleriyle yabancı kalabalık\nGölgemiz tortop ayakucumuzda\nSevinsek de sonunu biliyoruz\nBorçları kefilleri ve bonoları unutuyorum\nİkramiyeler bensiz çekiliyor dünyada\nDaha ilk oturumda suçsuz çıkıyorum\nOturup esmer bir kadını kendim için yıkıyorum\nİyice kurulamıyorum saçlarını\nBir bardak şarabı kendim için içiyorum\n\n               Halbuki geyikli gece ormanda\n               Keskin mavi ve hışırtılı\n               Geyikli geceye geçiyorum\n\nUzanıp kendi yanaklarımdan öpüyorum.",
      "poem_id": "1",
      "poet_id": "0"
    },
    {
      "poem_title": "Biliyorum Sana Giden...",
      "poem_text": "Biliyorum sana giden yollar kapalı\nÜstelik sen de hiçbir zaman sevmedin beni\n\nNe kadar yakından ve arada uçurum;\nİnsanlar, evler, aramızda duvarlar gibi\n\nUyandım uyandım, hep seni düşündüm\nYalnız seni, yalnız senin gözlerini\n\nSen Bayan Nihayet, sen ölümüm kalımım\nBen artık adam olmam bu derde düşeli\n\nŞimdilerde bir köpek gibi koşuyorum ordan oraya\nYoksa gururlu bir kişiyim aslında, inan ki\n\nAnımsamıyorum yarı dolu bir bardaktan su içtiğimi\nVe içim götürmez kenarından kesilmiş ekmeği\n\nKaç kez sana uzaktan baktım 5.45 vapurunda;\nHangi şarkıyı duysam, bizimçin söylenmiş sanki\n\nTek yanlı aşk kişiyi nasıl aptallaştırıyor\nNasıl unutmuşum senin bir başkasını sevdiğini\n\nÇocukça ve seni üzen girişimlerim oldu;\nBağışla bir daha tekrarlanmaz hiçbiri\n\nRastlaşmamak için elimden geleni yaparım\nBu böyle pek de kolay değil gerçi...\n\nAlışırım seni yalnız düşlerde okşamaya;\nBunun verdiği mutluluk da az değil ki\n\nÇıkar giderim bu kentten daha olmazsa,\nSensizliğin bir adı olur, bir anlamı olur belki\n\nİnan belli etmem, seni hiç rahatsız etmem,\nSon isteğimi de söyleyebilirim şimdi:\n\nBir geceyarısı yazıyorum bu mektubu\nYalvarırım onu okuma çarşamba günleri.",
      "poem_id": "2",
      "poet_id": "1"
    },
    {
      "poem_title": "Kahvaltı",
      "poem_text": "Yemek yemek üstüne ne düşünürsünüz bilmem\nAma kahvaltının mutlulukla bir ilgisi olmalı",
      "poem_id": "3",
      "poet_id": "1"
    },
    {
      "poem_title": "Çocuklar Gibi",
      "poem_text": "Bende hiç tükenmez bir hayat vardı\nKırlara yayılan ilkbahar gibi\nKalbim hiç durmadan hızla çarpardı\nGöğsümün içinde ateş var gibi\n\nBazı nur içinde, bazı sisteyim\nBazı beni seven bir göğüsteyim\nKah el üstündeydim, kah hapisteydim\nHer yere sokulan bir rüzgar gibi\n\nAşkım iki günlük iptilalardı\nHayatım tükenmez maceralardı\nİçimde binlerce istekler vardı\nBir şair, yahut bir hükümdar gibi\n\nHissedince sana vurulduğumu\nAnladım ne kadar yorulduğumu\nSakinleştiğimi, durulduğumu\nDenize dökülen bir pınar gibi\n\nŞimdi şiir bence senin yüzündür\nŞimdi benim tahtım senin dizindir\nSevgilim, saadet ikimizindir\nGöklerden gelen bir yadigar gibi\n\nSözün şiirlerin mükemmelidir\nSenden başkasını seven delidir\nYüzün çiçeklerin en güzelidir\nGözlerin bilinmez bir diyar gibi\n\nBaşını göğsüme sakla sevgilim\nGüzel saçlarında dolaşsın elim\nBir gün ağlayalım, bir gün gülelim\nSevişen yaramaz çocuklar gibi",
      "poem_id": "4",
      "poet_id": "2"
    },
    {
      "poem_title": "Melankoli",
      "poem_text": "Beni en güzel günümde\nSebepsiz bir keder alır.\nBütün ömrümün beynimde\nAcı bir tortusu kalır.\n\nAnlıyamam kederimi,\nBir ateş yakar derimi,\nİçim dar bulur yerimi,\nGönlüm dağlarda bunalır.\n\nNe kış, ne yazı isterim,\nNe bir dost yüzü isterim,\nHafif bir sızı isterim,\nAğrılar, sancılar gelir.\n\nYanıma düşer kollarım,\nGörünmez olur yollarım,\nEn sevgili emellerim\nÖnüme ölü serilir...\n\nNe bir dost, ne bir sevgili,\nDünyadan uzak bir deli...\nBeni sarar melankoli:\nKafamın içersi ölür.",
      "poem_id": "5",
      "poet_id": "2"
    },
    {
      "poem_title": "Herkes Gibisin",
      "poem_text": "Gözlerim gözünde aşkı seçmiyor\nOnlardan kalbime sevda geçmiyor\nBen yordum ruhumu biraz da sen yor\nÇünkü bence şimdi herkes gibisin\n\nYolunu beklerken daha dün gece\nKaçıyorum bugün senden gizlice\nKalbime baktım da işte iyice\nAnladım ki sen de herkes gibisin\n\nBüsbütün unuttum seni eminim\nMaziye karıştı şimdi yeminim\nKalbimde senin için yok bile kinim\nBence sen de şimdi herkes gibisin",
      "poem_id": "6",
      "poet_id": "3"
    },
    {
      "poem_title": "Mavi Gözlü Dev",
      "poem_text": "O mavi gözlü bir devdi,\nMinnacık bir kadın sevdi.\nKadının hayali minnacık bir evdi,\nbahçesinde ebruliii\nhanımeli\naçan bir ev.\n\nBir dev gibi seviyordu dev,\nVe elleri öyle büyük işler için\nhazırlanmıştı ki devin,\nyapamazdı yapısını,\nçalamazdı kapısını\nbahçesinde ebruliiii\nhanımeli\naçan evin.\n\nO mavi gözlü bir devdi,\nMinnacık bir kadın sevdi.\nMini minnacıktı kadın.\nRahata acıktı kadın\nyoruldu devin büyük yolunda.\nVe elveda! deyip mavi gözlü deve,\ngirdi zengin bir cücenin kolunda\nbahçesinde ebruliiii\nhanımeli\naçan eve.\n\nŞimdi anlıyor ki mavi gözlü dev,\nDev gibi sevgilere mezar bile olamaz:\nbahçesinde ebruliii\nhanımeli\naçan ev...",
      "poem_id": "7",
      "poet_id": "3"
    },
    {
      "poem_title": "Anlatamıyorum",
      "poem_text": "Ağlasam sesimi duyar mısınız,\nMısralarımda;\nDokunabilir misiniz,\nGözyaşlarıma, ellerinizle?\n\nBilmezdim şarkıların bu kadar güzel,\nKelimelerinse kifayetsiz olduğunu\nBu derde düşmeden önce.\n\nBir yer var, biliyorum;\nHer şeyi söylemek mümkün;\nEpeyce yaklaşmışım, duyuyorum;\nAnlatamıyorum.",
      "poem_id": "8",
      "poet_id": "4"
    },
    {
      "poem_title": "İstanbulu Dinliyorum",
      "poem_text": "İstanbul'u dinliyorum, gözlerim kapalı\nÖnce hafiften bir rüzgar esiyor;\nYavaş yavaş sallanıyor\nYapraklar, ağaçlarda;\nUzaklarda, çok uzaklarda,\nSucuların hiç durmayan çıngırakları\nİstanbul'u dinliyorum, gözlerim kapalı.\n                    \nİstanbul'u dinliyorum, gözlerim kapalı;\nKuşlar geçiyor, derken;\nYükseklerden, sürü sürü, çığlık çığlık.\nAğlar çekiliyor dalyanlarda;\nBir kadının suya değiyor ayakları;\nİstanbul'u dinliyorum, gözlerim kapalı.\n                    \nİstanbul'u dinliyorum, gözlerim kapalı;\nSerin serin Kapalıçarşı\nCıvıl cıvıl Mahmutpaşa\nGüvercin dolu avlular\nÇekiç sesleri geliyor doklardan\nGüzelim bahar rüzgarında ter kokuları;\nİstanbul'u dinliyorum, gözlerim kapalı.\n                    \nİstanbul'u dinliyorum, gözlerim kapalı;\nBaşımda eski alemlerin sarhoşluğu\nLoş kayıkhaneleriyle bir yalı;\nDinmiş lodosların uğultusu içinde\nİstanbul'u dinliyorum, gözlerim kapalı.\n                    \nİstanbul'u dinliyorum, gözlerim kapalı;\nBir yosma geçiyor kaldırımdan;\nKüfürler, şarkılar, türküler, laf atmalar.\nBirşey düşüyor elinden yere;\nBir gül olmalı;\nİstanbul'u dinliyorum, gözlerim kapalı.\n                    \nİstanbul'u dinliyorum, gözlerim kapalı;\nBir kuş çırpınıyor eteklerinde;\nAlnın sıcak mı, değil mi, biliyorum;\nDudakların ıslak mı, değil mi, biliyorum;\nBeyaz bir ay doğuyor fıstıkların arkasından\nKalbinin vuruşundan anlıyorum;\nİstanbul'u dinliyorum.",
      "poem_id": "9",
      "poet_id": "4"
    },
    {
      "poem_title": "Sessiz Gemi",
      "poem_text": "Artık demir almak günü gelmişse zamandan\nMeçhule giden bir gemi kalkar bu limandan.\n\nHiç yolcusu yokmuş gibi sessizce alır yol;\nSallanmaz o kalkışta ne mendil, ne de bir kol.\n\nRıhtımda kalanlar bu seyahatten elemli,\nGünlerce siyah ufka bakar gözleri nemli,\n\nBiçare gönüller! Ne giden son gemidir bu!\nHicranlı hayatın ne de son matemidir bu.\n\nDünyada sevilmiş ve seven nafile bekler;\nBilmez ki giden sevgililer dönmeyecekler.\n\nBir çok gidenin her biri memnun ki yerinden,\nBir çok seneler geçti; dönen yok seferinden.",
      "poem_id": "10",
      "poet_id": "5"
    },
    {
      "poem_title": "Hazan Bahçeleri",
      "poem_text": "Kalbim yine üzgün, seni andım da derinden\nGeçtim yine dün eski hazan bahçelerinden\nYorgun ve kırılmış gibi en ince yerinden\nGeçtim yine dün eski hazan bahçelerinden\n\nSenden boşalan bağrıma gözyaşları dolmuş\nGördüm ki yazın bastığımız otları solmuş\nSon demde bu mevsim gibi benzim de kül olmuş\nGeçtim yine dün eski hazan bahçelerinden",
      "poem_id": "11",
      "poet_id": "5"
    },
    {
      "poem_title": "Sevdan Beni",
      "poem_text": "Terketmedi sevdan beni,\nAç kaldım, susuz kaldım,\nHayın, karanlıktı gece,\nCan garip, can suskun,\nCan paramparça...\nVe ellerim, kelepçede,\nTütünsüz uykusuz kaldım,\nTerketmedi sevdan beni...",
      "poem_id": "12",
      "poet_id": "6"
    },
    {
      "poem_title": "Hasretinden Prangalar Eskittim",
      "poem_text": "Seni, anlatabilmek seni.\nİyi çocuklara, kahramanlara.\nSeni anlatabilmek seni,\nNamussuza, halden bilmeze,\nKahpe yalana.\n\nArd-arda kaç zemheri,\nKurt uyur, kuş uyur, zindan uyurdu.\nDışarda gürül-gürül akan bir dünya...\nBir ben uyumadım,\nKaç leylim bahar,\nHasretinden prangalar eskittim.\nSaçlarına kan gülleri takayım,\nBir o yana\nBir bu yana...\n\nSeni bağırabilsem seni,\nDipsiz kuyulara,\nAkan yıldıza,\nBir kibrit çöpüne varana,\nOkyanusun en ıssız dalgasına\nDüşmüş bir kibrit çöpüne.\n\nYitirmiş tılsımını ilk sevmelerin,\nYitirmiş öpücükleri,\nPayı yok, apansız inen akşamdan,\nBir kadeh, bir cigara, dalıp gidene,\nSeni anlatabilsem seni...\nYokluğun, Cehennemin öbür adıdır\nÜşüyorum, kapama gözlerini...",
      "poem_id": "13",
      "poet_id": "6"
    },
    {
      "poem_title": "Yalnızlık Paylaşılmaz",
      "poem_text": "Yalnızlık, yaşamda bir an,\nHep yeniden başlayan...\nDışından anlaşılmaz.\n\nYa da kocaman bir yalan,\nKovdukça kovalayan...\nPaylaşılmaz.\n\nBir düşün'de beni sana ayıran\nYalnızlık\nPaylaşılsa yalnızlık olmaz.",
      "poem_id": "14",
      "poet_id": "7"
    },
    {
      "poem_title": "Lavinia",
      "poem_text": "Sana gitme demeyeceğim.\nÜşüyorsun ceketimi al.\nGünün en güzel saatleri bunlar.\nYanımda kal.\n\nSana gitme demeyeceğim.\nGene de sen bilirsin.\nYalanlar istiyorsan yalanlar söyleyeyim,\nİncinirsin.\n\nSana gitme demeyeceğim,\nAma gitme, Lavinia.\nAdını gizleyeceğim\nSen de bilme, Lavinia.",
      "poem_id": "15",
      "poet_id": "7"
    },
    {
      "poem_title": "Sevgilerde",
      "poem_text": "sevgileri yarınlara bıraktınız\nçekingen, tutuk, saygılı.\nbütün yakınlarınız\nsizi yanlış tanıdı.\nbitmeyen işler yüzünden\n(Siz böyle olsun istemezdiniz)\nbir bakış bile yeterken anlatmaya her şeyi\nkalbinizi dolduran duygular\nkalbinizde kaldı\nsiz geniş zamanlar umuyordunuz\nçirkindi dar vakitlerde bir sevgiyi söylemek.\nyılların telaşlarda bu kadar çabuk\ngeçeceği aklınıza gelmezdi.\ngizli bahçenizde\naçan çiçekler vardı,\ngecelerde ve yalnız.\nvermeye az buldunuz\nyahut vakit olmadı\n",
      "poem_id": "16",
      "poet_id": "8"
    },
    {
      "poem_title": "Donmuş Dallarda Çiçek",
      "poem_text": "İyidir beraber olmamız\nYaklaşmış, değişik.\nDuyulur çevrenin gürültüsünde\nIssız\nBizde bir şey eksik.\n\nBelki de bir şey fazla, yıllarca bilmedik\nÇökmüş birdenbire ağır:\nBir kırık gülüşte\nYitik\nÜmitsiz hatırlanır.\n\nBulmak gibi tıpkı\nKarlar altında kayıp uzanırken ova\nYolu kendiliğinden,\nDonmuş dallar esen ılık rüzgâra\nÇiçek açar çekingen.\n\nAldanarak, unutulmuş\nSenin yolun ayrı, benimki ayrı\nAz sonra ikimiz de yalnız\nKısa bir zaman için, saat beş suları\nİyidir beraber olmamız.\n",
      "poem_id": "17",
      "poet_id": "8"
    }
  ]
}